., ’ξρ ὦ NK& *mg-x 'nmen‘

vindiciae Livianae.

Part. I.

Livii librorum qui supersunt emendationem certis fundamentis hac aetate stabilitam viro
immortalis memoriae acceptam referimus, quem indefessa usque ad ultimum spiritum cura his
studiis incumbentem proxime ereptum dolemus, quicumque in illo scriptore tractando versamur.
A'uctaque emendatio est, ut quae maxime, coniuncta aliorum doctorum opera his proximis decenniis
atque eo provecta, ut primitivam scripturam recuperatam esse de innumeris locis hodie conveniat.
Multa tamen ut fit etiamnunc a deplorata codicum condicione aegra iacent, alia aut olim iam aut
nuper demum in dubium vocata sub iudice pendent, varie defensa aut mutata. Atque illorum
quidem remedia divinandi periculo augere nunc animus non est, sed potius quosdam locos disceptare,
quos operosius quaesitos recte scriptos esse in codicibus nobis persuasimus et inutili criticorum
opera vexari atque adeo corrumpi existimamus coniecturis, quarum quidem segetem plerumque in
dies increscentem videmus. In quo patrocinio suscipiendo illud tenuimus, ut primum ac potissimum
Livii ipsius dicendi genus examinaremus et inde, si fieri posset, adminicula peteremus, quae ut in
prolixo opere interdum non sine labore comparantur possuntque editorem vel sedulo circumspicien-
tem facile fugere. Deinde praeter universi Latini sermonis observationem Liviani stili auctores
et imitatores, cum plus iusto in hac causa neglegi viderentur, non contemnendos esse et cum fructu
in partes vocari duximus. Plura profari non opus est: rationem nostram qualemcunque res ipsa
declarabit. Interim nos non paenitebit, si contigerit aliquid ad unam alteramve lectionem firmius,
quam adhuc factum est, stabiliendam et ad sermonis cum Latini tum Liviani naturam rectius
aestimandam utiliter contulisse.

I. Inde a Livio maxime verbum deserendi absolute poni de militibus signa vel castra
relinquentibus (desertieren) vulgata res est, de qua praeter alios Nipperdey spic. in Corn. Nep.
II, 5 p. 5 sq. pluribus disputavit, quae nunc repetita leguntur in opusculis p. 174 sqq. (addo u-
num exemplum Ampelii lib. mem. 19,10 Scaurus, qui vetuit filium in conspectum suum venire, quia bello
Cimbrico deseruerat). Minus notum videtur similiter abnuendi verbum in re militari infinite dici de
militibus iussa ducum detrectantibus, quod plenius effert Tacitus ann. 14‚37 abnuerat contra ritum
militiae iussa ducis.¹) Certe plerumque hunc usum agnoscere nolle doctos observavi. Velut quod
consensu librorum traditum est in Livii l. 27 c. 49, 3 ille (Hasdrubal in pugna Senensi) fessos
abnuentisque taedio et labore nuuc precando nunc castiyando accendit, nuper Luchs Friedersdorff Zingerle
(nam de H. J. Muellero nondum constat) Madvigio crediderunt a Livio sic profectum esse: fessos

 

¹) Cf. Sall. fr. hist. 3‚67 D. neque σω postrema fuya, cum severo edicto iuberentur, ullis ad siqua redeun-
tibus, et qui reliqui erant, per summa flayitia detrectantibus militiam. Alibi iussa mune, detrectare milites
dicuntur.

1

